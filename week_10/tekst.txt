Over het leven van Michaelina Wautier is vrijwel niets bekend.
Ze kwam uit Bergen in Henegouwen.
Lange tijd vond men geen doopcertificaat van haar, tot aannemelijk werd gemaakt dat ze op 2 september 1604 gedoopt is in de Saint-Nicolas d'Havr√© onder de naam Maria Magdalena Watier.
Haar ouders, Charles Wautier en Jeanne George, hadden samen zes kinderen, van wie Michaelina het enige meisje was.
Uit een eerder huwelijk had de vader nog vijf kinderen.
Rond 1642 installeerde Michaelina's jongere broer Charles  zich in Brussel. Vermoedelijk leefde ze toen al bij hem.
Ze leidden een vrijgezellenbestaan in een statig huis nabij de Kapellekerk.
Haar gedateerde werk, negen doeken, is geschilderd tussen 1643 en 1659.
Vier van haar schilderijen maakten deel uit van de kunstverzameling van aartshertog Leopold Willem, zoals blijkt uit een bewaarde boedelbeschrijving .
Hoewel dit op zich al aangeeft dat ze in haar tijd groot aanzien moet hebben genoten, komt haar naam in geen enkele historiografische bron of lofdicht voor. Haar broer Charles Woutiers trad in 1651 toe tot de Sint Lucasgilde in Brussel, maar zelf is ze niet vermeld. Beide Wautiers tonen de invloed van Michael Sweerts, een schilder die in Brussel een academie oprichtte waar ongetwijfeld naaktmodellen naar het leven werden geschilderd.
Het zou verklaren waarom Michaelina Wautier dit zo goed beheerste.